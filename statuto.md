# STATUTO

## Titolo 1 - Disposizioni generali

1. E' costituita una associazione denominata **"Archivio Gabriele Devecchi"**. 
L'Associazione è una libera associazione, apolitica e senza finalità di lucro, con durata illimitata nel tempo, regolata a norma del presente Statuto e, per quanto ivi non previsto, dal Titolo I, Capo III, articoli 36 e seguenti del codice civile italiano. 
L'Associazione ha sede in Milano, in via Trieste n. 8. Con deliberazione dell'Assemblea Generale, potranno essere istituite, in Italia e all'estero, sedi periferiche, sezioni, rappresentanze. 
2. L'Associazione si propone di promuovere, sviluppare e coordinare, in Italia e all'estero, le iniziative e le attività culturali inerenti l'Artista Gabriele Devecchi, noto anche come "Gabriele De Vecchi", realizzando e fornendo assistenza per la realizzazione di mostre, pubblicazioni e altre iniziative culturali tese a tale scopo. 
L'Associazione si propone altresì di promuovere, sviluppare e coordinare, in Italia e all'estero, attività culturali ed artistiche in genere, inerenti le arti figurative, la fotografia, il design e l'artigianato: i) realizzando e fornendo assistenza per la realizzazione di mostre, pubblicazioni e altre iniziative culturali tese a tale scopo; ii) offrendo a terzi la possibilità di condividere, per periodi di tempo determinati, i propri spazi e le proprie infrastrutture. 
3. L'Associazione, nell'attuazione dei propri obiettivi, potrà, inoltre, promuovere ed organizzare tavole rotonde, dibattiti, mostre, corsi e momenti formativi di ogni livello per studi connessi ai temi propri istituzionali. L'Associazione potrà aderire ad altre realtà associative italiane ed estere, rendere operative sezioni e/o patrocinare altre associazioni sia sul territorio italiano sia nei paesi esteri, aventi oggetto analogo o affine o connesso al proprio. L'Associazione potra' compiere qualsiasi operazione economica, mobiliare ed immobiliare, ivi incluso l’acquisto e la locazione di immobili ed altre attrezzature sia mobili che immobili; stipulare contratti, accordi con altre associazioni e terzi 
in genere e provvedere ad ogni altro servizio che possa assicurare la migliore realizzazione dello scopo dell'Associazione, nel pieno rispetto ed in conformita' alle sue finalita' statutarie e alle norme di legge. Il tutto fatta espressa esclusione di qualsiasi attivita' qualificata dalla legge quale attivita' finanziaria. 
## Titolo II - I soci 6. 
Possono essere soci dell'Associazione tutte le persone fisiche, di qualsiasi nazionalità, che abbiano compiuto i diciotto anni, cultori dell'opera dell'Artista Gabriele Devecchi e che, possedendo i necessari requisiti morali, condividano lo spirito e gli ideali dell'Associazione, accettandone lo Statuto e i regolamenti interni che saranno adottati 
dall'Associazione. 7. Per essere ammessi a socio è necessario presentare domanda scritta al Consiglio Direttivo, controfirmata da tre soci presentatori in regola con il pagamento delle quote sociali. La domanda dovrà obbligatoriamente contenere: (i) nome e cognome, luogo di nascita, residenza, eventuale e­mail, codice fiscale, attività o professione; (ii) una dichiarazione di attenersi al presente Statuto, agli eventuali regolamenti interni ed alle deliberazioni degli organi sociali; L'ammissione a socio viene deliberata ­ previa valutazione dei requisiti indicati nel precedente articolo 6 ­, dal Consiglio Direttivo, ovvero da uno o più Consiglieri da esso espressamente delegati, il quale si riserva il diritto di accogliere o respingere la domanda di ammissione, a suo insindacabile giudizio. Nel caso in cui il Consiglio Direttivo decida di accogliere la domanda, il Consiglio Direttivo ne dovrà dare comunicazione ­ anche via email ­ ai soci dell'Associazione, i quali potranno farne motivata opposizione e, nel caso in cui oltre i 2/3 (due terzi) dei soci faccia opposizione, l'aspirante socio si intenderà non ammesso. 8. I soci sono tenuti al pagamento di una quota annua di iscrizione, nella misura e secondo le modalità stabilite di anno in anno dall'Assemblea Generale su proposta del Consiglio Direttivo. La quota annua di iscrizione deve essere versata entro il 31 dicembre di ogni anno. 9. La qualità di socio si perde: 
(a) nel caso di morosità superiore a oltre 30 (trenta) giorni rispetto al termine previsto dal precedente articolo 8 per il versamento della quota annua di iscrizione; 
(b) nel caso di decesso del socio; (c) per scioglimento dell'Associazione deliberato dall'Assemblea Generale ai sensi del successivo articolo; (d) a seguito del recesso del socio ai sensi del successivo articolo 10; (e) per esclusione: (i) promossa da tre soci in regola con il pagamento delle quote sociali, previo invio al Consiglio Direttivo delle motivazioni; (ii) deliberata dai 2/3 (due terzi) dei componenti del Consiglio Direttivo, pronunciata, con provvedimento motivato, contro il socio in capo al quale vengano a mancare i requisiti di cui al precedente articolo 6, o che commette azioni ritenute disonorevoli entro e fuori dell'Associazione, o che, con la sua condotta, costituisce ostacolo al buon andamento del sodalizio. Su richiesta del socio escluso, da inviarsi a pena di decadenza entro 30 (trenta) giorni dalla comunicazione del provvedimento di esclusione, il provvedimento di esclusione assunto dal Consiglio Direttivo verrà sottoposto a ratifica dell'Assemblea Generale. Nel corso di tale assemblea, alla quale deve essere convocato il socio interessato, si procederà in contraddittorio con l'interessato ad una disamina degli addebiti. Il socio escluso non può essere più ammesso. 10. Il socio che intenda recedere dall'Associazione deve darne comunicazione con lettera raccomandata, con preavviso di almeno 3 (tre) mesi. Il socio dimissionario non ha diritto al rimborso delle quote d'iscrizione versate, ivi inclusa la quota relativa all'anno in corso. 
## Titolo III - Entrate e patrimonio – Esercizi sociali 
11. Per lo svolgimento delle proprie attività, l'Associazione si avvale dei contributi dei soci, costituiti dalle quote di Associazione annuale e da eventuali contributi straordinari stabiliti dall'Assemblea Generale, che ne determina 
l'ammontare, su proposta del Consiglio Direttivo. 12. L'Associazione potrà inoltre avvalersi di sovvenzioni private e pubbliche, da parte di organizzazioni nazionali o internazionali, nonché 
di elargizioni a qualunque titolo, offerte, lasciti in eredità o in legato, donazioni, nonché dei proventi derivanti dalle attività e dalle raccolte di fondi organizzate dalla Associazione stessa. 
13. Il patrimonio dell'Associazione è costituito: (a) dai beni mobili e immobili di proprietà della stessa; (b) da fondi di riserva costituiti con le eccedenze di bilancio, se ed in quanto si realizzino; (c) da eventuali erogazioni, sovvenzioni, lasciti, donazioni, liberalità, contribuzioni in suo favore; (d) da qualsiasi altra entrata che concorra ad incrementarne l'attività. 14. E' vietato distribuire, anche in modo indiretto, utili o avanzi di gestione nonché fondi, riserve o capitale durante la vita dell'Associazione, salvo che la destinazione o la distribuzione non siano imposte dalla legge. 15. L'esercizio sociale ha inizio il 1 (uno) gennaio e si chiude il 31 (trentuno) dicembre di ogni anno. 
## Titolo IV - Organi dell'Associazione 
16. Gli organi dell'Associazione sono l'Assemblea Generale, il Consiglio Direttivo, il Presidente del 
Consiglio Direttivo. La partecipazione all'Associazione e l'assunzione di cariche in seno alla stessa si intendono a titolo gratuito. 
## Titolo V - Assemblea Generale 
17. L'Assemblea Generale dei soci è l'organo di 
indirizzo dell'Associazione e delibera: (a) in sede ordinaria sulle seguenti materie: (i) nomina dei componenti del Consiglio Direttivo, previa determinazione del loro numero, nomina del Presidente del Consiglio Direttivo; (ii) approvazione della relazione annuale sull'attività svolta, predisposta dal Consiglio Direttivo; (iii) approvazione del bilancio preventivo e del bilancio consuntivo, predisposti dal Consiglio Direttivo; (iv) approvazione degli indirizzi e programmi di massima dell'attività sociale; (v) approvazione dei regolamenti interni proposti dal Consiglio Direttivo; (vi) approvazione di ogni altro aspetto relativo alla gestione dell'Associazione che il Consiglio Direttivo ritenga di dover sottoporre al giudizio o 
alla ratifica dell'Assemblea Generale; (vii) ogni altra materia ad essa demandata dal presente statuto; (b) in sede straordinaria sulle seguenti materie: (i) modifica del presente statuto; e (ii) scioglimento dell'Associazione; 18. L'Assemblea Generale è ordinaria o straordinaria. L'Assemblea Generale ordinaria si riunisce almeno una volta all'anno. La prima Assemblea Generale ordinaria di ogni anno, da tenersi entro il <>, delibera sui punti di cui al precedente articolo 17, lettere b), c) e d). L'Assemblea Generale straordinaria è convocata quando il Consiglio Direttivo lo ritenga opportuno, oppure quando ne facciano richiesta almeno 1/3 (un terzo) dei soci. 19. La convocazione dell'Assemblea Generale è deliberata dal Consiglio Direttivo e viene effettuata a cura del Presidente del Comitato Direttivo, mediante lettera raccomandata, ovvero mediante posta elettronica o telefax, da inviarsi almeno 30 (trenta) giorni prima di quello fissato per l'adunanza ai recapiti che la socia indica all'atto dell'iscrizione all'Associazione. L'Assemblea può essere convocata nel comune ove ha sede l'Associazione, ovvero in qualsiasi altro luogo in Italia o all'estero. L'avviso di convocazione contiene l'indicazione del luogo in cui si tiene l'adunanza, il giorno e l'ora della prima ed eventualmente della seconda convocazione, l'ordine del giorno delle materie da trattare. In caso di comprovate ragioni d'urgenza, da esporsi sommariamente nell'avviso di convocazione, quest'ultimo può essere inviato 8 (otto) giorni prima di quello fissato per l'adunanza. L'Assemblea Generale, sia ordinaria che straordinaria, si reputa regolarmente costituita, anche in assenza delle formalità di convocazione, quando sono presenti tutti i soci e il Presidente del Consiglio Direttivo. 20. L'Assemblea Generale delibera in sede ordinaria con il voto favorevole della maggioranza dei voti esercitabili dai soci presenti, in proprio o per delega, in Assemblea. L'Assemblea Generale delibera in sede straordinaria con il voto favorevole del novanta per cento dei voti esercitabili dai soci presenti, in proprio o per delega, in Assemblea. 
Le deliberazioni aventi ad oggetto modifiche statutarie imposte da previsioni normative sono adottate con la maggioranza semplice dei presenti. 21. Hanno diritto di intervenire all'Assemblea Generale e possono essere eletti alle cariche sociali tutti i soci che si trovino in regola con il pagamento della quota di Associazione. Ciascun socio, esclusi i membri del Consiglio Direttivo potrà rappresentare uno o più altri soci, fino ad un massimo di dieci, purché munito di regolare delega scritta. 
Ciascun socio ha diritto ad un voto. I soci che rappresentino i due terzi dei presenti all'adunanza, possono chiedere la trattazione di materie non iscritte all'ordine del giorno. 
22. L'Assemblea Generale è presieduta dal Presidente del Consiglio Direttivo, cui spetta constatare la regolare costituzione dell'assemblea, accertare l'identità e la legittimazione dei presenti, regolare lo svolgimento dell'assemblea ed accertare e proclamare i risultati delle votazioni. 23. All'inizio di ogni sessione, l'Assemblea Generale elegge tra i soci presenti un segretario, che provvede alla redazione del verbale dell'adunanza. I verbali devono essere sottoscritti dal Presidente e dal segretario, e inseriti in apposito libro. 
24. L'Assemblea Generale può svolgersi anche in più luoghi, contigui o distanti, audio/video collegati, con modalità delle quali dovrà essere dato atto nel verbale, a condizione che siano rispettati il metodo collegiale e i principi di buona fede e parità di trattamento dei soci collegati. In tal caso, l'Assemblea si reputa tenuta nel luogo in cui si trova il Presidente. 
25. Le votazioni dell'Assemblea Generale avvengono con voto palese. 
## Titolo VI - Consiglio Direttivo
26. Il Consiglio Direttivo è nominato dall'Assemblea Generale fra i soci dell'Associazione ed è composto da 4 (quattro) membri. La nomina dei primi Consiglieri viene effettuata nell'atto costitutivo. 
27. Il Consiglio Direttivo è l'organo esecutivo dell'Associazione, ed è investito di ogni potere necessario o opportuno per il perseguimento e l'attuazione degli scopi sociali. Esso è investito di ogni potere di ordinaria e straordinaria amministrazione dell'Associazione, ad eccezione di 
quanto tassativamente riservato dalla legge o dal presente statuto alla competenza dell'Assemblea Generale. In particolare, il Consiglio Direttivo svolge le seguenti attività: 
(a) convoca l'Assemblea Generale, determinandone l'ordine del giorno; (b) propone all'Assemblea Generale l'importo delle quote annue di iscrizione all'Associazione; 
(c) propone all'Assemblea Generale le modificazioni del presente statuto; (d) formula gli eventuali regolamenti da sottoporre all'approvazione dell'Assemblea Generale; 
(e) formula e approva i codici etici dell'Associazione; (f) decide, con giudizio insindacabile, sull'ammissione e sull'esclusione dei soci, salvo quanto previsto all'articolo 9 del presente Statuto; 
(g) decide sugli investimenti patrimoniali, ivi compresi gli atti che abbiano ad oggetto diritti su beni immobili ed accetta, in nome e per conto della Associazione, le elargizioni in danaro, le donazioni e i lasciti di qualunque tipo effettuati in favore dell'Associazione stessa; 
(h) predispone, entro i primi quattro mesi dell'anno solare, i progetti di bilancio consuntivo dell'esercizio precedente e di bilancio preventivo sull'esercizio in corso, nonché la relazione annuale sull'attività svolta da sottoporre all'approvazione dell'Assemblea Generale; 
(i) istituisce sedi periferiche, sezioni, uffici, rappresentanze in Italia e all'estero; (j) nomina e revoca dirigenti, funzionari e impiegati ed emana ogni provvedimento riguardante il personale, ivi compresi i provvedimenti disciplinari e i licenziamenti; 
(k) nomina e revoca procuratori dell'Associazione, determinandone la durata e i poteri; (l) nomina, tra i propri componenti, un Vice Presidente; 
(m) provvede alla compilazione ed alla conservazione del Libro Soci e degli altri libri dell'Associazione. 28. Nell'ambito degli indirizzi e dei programmi di massima indicati dall'Assemblea Generale, il Consiglio Direttivo delibera inoltre sulle seguenti materie: 
(a) impostazione ed approvazione dei programmi culturali, educativi, assistenziali, economici ed 
organizzativi dell'Associazione; (b) effettuazione di prestazioni di servizi in favore di soci o terzi e relative modalità; (c) affidamento dello studio di determinate questioni, progetti, proposte ai suoi componenti, al Segretario dell'Associazione, a terzi o a speciali commissioni; (d) collaborazione dell'Associazione con i terzi a norma degli articoli 3 e 5 del presente statuto. 29. Il Consiglio Direttivo può delegare in parte le proprie attribuzioni ad uno o più dei suoi componenti, determinando il contenuto, i limiti e le modalità della delega. In ogni caso, al Consiglio spetta il potere di controllo e la facoltà di avocare a sé le operazioni rientranti nella delega, oltre che il potere di revocare la delega medesima. 30. Il Consiglio Direttivo dura in carica 3 (tre) anni ed i suoi membri possono essere rieletti. 31. Qualora uno o più Consiglieri vengano meno, per qualunque motivo, il Consiglio Direttivo provvederà alla loro sostituzione per cooptazione. I Consiglieri così nominati rimangono in carica sino alla successiva Assemblea Generale. Qualora, per qualsiasi motivo, venga meno la maggioranza dei Consiglieri in carica, l'intero Consiglio Direttivo è considerato decaduto. In tal caso, il Presidente deve convocare senza indugio l'Assemblea Generale per la nomina del nuovo Consiglio Direttivo. 32. Il Consiglio Direttivo è convocato dal Presidente quando quest'ultimo lo ritenga necessario o opportuno, o quando ne sia fatta richiesta da almeno 2 (due) Consiglieri. 33. La convocazione è fatta almeno 10 (dieci) giorni prima della riunione e può essere effettuata mediante lettera, posta elettronica o telefax, da inviarsi ai recapiti che il Consigliere indica all'atto dell'accettazione della carica. 34. Il Consiglio Direttivo è validamente costituito quando è presente la maggioranza dei componenti in carica e delibera, con voto palese, a maggioranza assoluta dei presenti. In caso di parità di voti prevale il voto del Presidente. Il Consiglio Direttivo si reputa regolarmente costituito, anche in assenza delle formalità di convocazione, quando sono presenti tutti i Consiglieri. 35. Le riunioni del Consiglio Direttivo sono presiedute dal Presidente o, in caso di assenza o impedimento di quest'ultimo, dal Vice Presidente. 
All'inizio di ogni sessione, il Consiglio nomina tra i presenti un segretario, che provvede alla redazione del verbale dell'adunanza. I verbali devono essere sottoscritti dal Presidente e dal segretario, e inseriti in apposito libro. 
36. Il Consiglio Direttivo può riunirsi anche mediante mezzi di telecomunicazione, a condizione che sia garantito il metodo collegiale e tutti i componenti siano in grado di esprimere il proprio voto. La riunione si reputa tenuta nel luogo in cui si trova il Presidente. 
## Titolo VII - Presidente del Consiglio Direttivo
37. Il Presidente del Consiglio Direttivo cura la convocazione delle riunioni del Consiglio Direttivo, ne fissa l'ordine del giorno e ne coordina i lavori. Egli, inoltre, provvede affinché adeguate informazioni sulle materie iscritte all'ordine del giorno vengano fornite a tutti i Consiglieri. 
38. La firma e la rappresentanza legale dell'Associazione di fronte a qualsiasi autorità giudiziaria e amministrativa, di fronte ad organizzazioni governative e non governative e di fronte a terzi sono conferite al Presidente, cui spetta l'esecuzione delle deliberazioni adottate dall'Assemblea Generale o dal Consiglio Direttivo, nonché il potere di disposizione nei confronti dei terzi delle proprietà e dei beni dell'Associazione. In caso di assenza o impedimento del Presidente dell'Associazione, le funzioni ed i poteri di quest'ultimo sono esercitati dal Vice Presidente. 
## Titolo VIII - Scioglimento
39. Lo scioglimento dell'Associazione è deliberato dall'Assemblea Generale dei soci, con l'approvazione, sia in prima che in seconda convocazione, di almeno i tre quarti degli associati. L'Assemblea che delibera lo scioglimento dell'Associazione provvede anche alla nomina dei liquidatori. 
40. La destinazione del patrimonio residuo dell'Associazione avverrà a favore di altra associazione, ente o organizzazione che persegua finalità analoghe, ovvero a fini di pubblica utilità, fatta salva diversa destinazione imposta dalla legge. 
F.to Matteo Devecchi
F.to Giacomo Devecchi
F.to Corinna Morandi
F.to Alessandra Bortesi

